# КУРСОВ ПРОЕКТ №2022043


## Курсова работа по ООП
### Радослав Русев
### Факултетен номер: 361224042
### Ръководител: Милен Младенов

## Проектиране и реализация на банково приложение

Проектирайте и реализирайте приложение, което служи като система за управление на банкови сметки – дава възможност за прилагане на различни банкови операции и отпечатва резултат след въвеждане на информацията.

### 1. Клас `Account` (Сметка)
Дефинирайте клас `Account` с полета за:
- Номер на сметка – от целочислен тип `int`
- Име на притежателя на сметка – от тип `String`
- Баланс (вложени пари) – от реален тип `double`, декларирани като `private`.

#### Изисквания:
- **a)** Конструктор с три параметъра за инициализиране на полетата.
- **б)** Метод `deposit()` (операция внасяне на пари) с параметър сума за внасяне от реален тип `double`, който добавя сумата за внасяне към депозита.
- **в)** Метод `withdraw()` (операция теглене на пари) с параметър сума за теглене от реален тип `double`, който изважда сумата за теглене от депозита, ако сумата за теглене е по-малка или равна на депозита.

### 2. Клас `CheckingAccount` (Разплащателна сметка)
Дефинирайте клас `CheckingAccount` като наследник на класа `Account` с поле за брой банкови операции за месец – от целочислен тип `int`, декларирано като `private`.

#### Изисквания:
- **a)** Конструктор с три параметъра за инициализиране на номера, името на притежателя и баланса в разплащателна сметка; установете брояча на банкови операции в нула.
- **б)** Предефиниран метод `deposit()`, който обновява брояча на банковите операции, като използвате следния алгоритъм:
    - Увеличете с единица брояча на банкови операции.
    - Добавете сумата към депозита.
- **в)** Предефиниран метод `withdraw()`, който обновява брояча на банковите операции, като използвате следния алгоритъм:
    - Увеличете с единица брояча на банкови операции.
    - Извадете сумата за теглене от депозита.

### 3. Тестов клас `TestBank`
- **a)** Декларирайте тестов клас Банка (`TestBank`) с информация за сметки. В метода `main()` създайте по 2 обекта от класовете `Account` и `CheckingAccount` за 2-ма притежатели, като въвеждате данните от клавиатурата и ги добавяте в масива/списъка. Проверявайте въведените данни и обработвайте възникналите изключения.
- **б)** Отпечатайте на екрана информация за наличните суми по сметките.
- **в)** От разплащателните сметки изтеглете сума от 350 лв.
- **г)** Внесете изтеглените суми към сметките и отпечатайте информацията.

## Описание на използваните модули, класове и методи

#### Клас: `Account`

- **Прототип**: `Account(int accNum, string accHolder, double balance)`
- **Предназначение**: Този клас представлява основна банкова сметка.
- **Входни параметри**:
  - `accNum`: Номер на сметка (трябва да е 5-цифрен).
  - `accHolder`: Име на притежателя на сметката.
  - `balance`: Начален баланс (не може да бъде отрицателен).
- **Методи**:
  - **`bool deposit(double depositAmount)`**
    - **Предназначение**: Добавя `depositAmount` към текущия баланс, ако сумата е валидна.
    - **Вход**: `depositAmount` (трябва да е неотрицателен).
    - **Изход**: Връща `true` при успех, `false` в противен случай.
  - **`bool withdraw(double withdrawAmount)`**
    - **Предназначение**: Изважда `withdrawAmount` от текущия баланс, ако има достатъчно средства.
    - **Вход**: `withdrawAmount` (трябва да е по-малък или равен на баланса).
    - **Изход**: Връща `true` при успех, `false` ако няма достатъчно средства.
  - **`void printAccountInfo()`**
    - **Предназначение**: Принтира информацията за сметката: име на притежателя, номер на сметката и баланс.

---

#### Клас: `CheckingAccount` (наследява `Account`)

- **Прототип**: `CheckingAccount(int accNum, string accHolder, double balance)`
- **Предназначение**: Представлява разплащателна сметка с допълнителна функционалност за проследяване на месечни транзакции.
- **Допълнителни методи**:
  - **`int getMonthlyTransactions()`**
    - **Предназначение**: Връща броя на месечните транзакции.
    - **Изход**: Цяло число, представляващо броя на транзакциите.
  - **`void printAccountInfo()`**
    - **Предназначение**: Пренаписва `printAccountInfo()` за да включи информация за месечните транзакции.

---

#### Клас: `TestBank`

- **Прототип**: `TestBank::runTests()`
- **Предназначение**: Управлява тестовете, като подканва потребителя да въведе информация за сметка и след това отпечатва резултатите.
- **Методи**:
  - **`void runTests()`**
    - **Предназначение**: Стартира серия от тестове чрез създаване на обекти от тип `Account` и `CheckingAccount`, съхранява ги в карта (map) и отпечатва техните данни.
    - **Вход**: Няма външни входни данни (освен потребителски вход за създаване на сметки).
    - **Изход**: Принтира информацията за сметките и разплащателните сметки в конзолата.
   
## Общо описание за функциониране на тестовия клас

Класът `TestBank` служи като тестов модул за проверка на поведението на класовете `Account` и `CheckingAccount`. Методът `runTests()` изпълнява следните стъпки:

- **Входни операции**: Потребителят се подканва да въведе информация за създаване на обикновена банкова сметка и разплащателна сметка (име на притежател, номер на сметка и баланс).
- **Вътрешни операции**: Въведените данни се използват за създаване на обекти от тип `Account` и `CheckingAccount`, които се съхраняват в карта (map), като ключът е името на притежателя на сметката.
- **Изходни операции**: Методът отпечатва информация за всяка сметка (име на притежателя, номер на сметката, баланс, и за разплащателните сметки - брой месечни транзакции).

## Резултати от изпълнение на програмата

### Валидни данни

<img width="596" alt="Screenshot 2024-10-17 at 1 30 36" src="https://github.com/user-attachments/assets/bd12876a-53cc-48b7-962f-71727e716da0">


### Грешни данни, причиняващи спиране на изпълнението на програмата (exception)
<img width="863" alt="Screenshot 2024-10-17 at 1 26 49" src="https://github.com/user-attachments/assets/d8c2bfbe-1e5b-4171-b0c1-2652a2b58c45">

